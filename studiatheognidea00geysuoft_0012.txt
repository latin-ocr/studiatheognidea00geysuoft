-3...

Ceterum moralis ratio in poesi Theognidea tantum valuit,
ut facile intellegatur illam posterioribus temporibus omnino prae-
valuisse et permansisse. Carmina enim, quibus poeta Cyrnum
adhortatur, tanquam normam continent moralem et politicam,
qua iuvenis doceatur, quo commercio sibi utendum sit cum
hominibus ct civibus. Cum morali autem vivendi ratione apud
Graecos politica arto vinculo coniuncta esse solet, ae politica
vita artissime cohaeret cum humana universa.

Duae illae partes etiam apud Theognidem arte inter se
coniunctae sunt, sed ita ut ubique poeta ad suam solam spectet
factionem. Vitam enim moralem ἀγαῧοὶ soli agere possunt, et
ἀγαὲῑοὶ apud eum sunt nobiles. Mox autem politica significatio
harum notionum neglegebatur, neque difficile erat moralem
sensum ad ca carmina transferre, in quibus apud poetam ipsum
praevalebat politicus, aut tali interpretationi ea adaptare, qualem
assequi studebant ei, qui in suum usum eius adhibebant versus.

Inde a sophistarum temporibus maxime usitatus erat mos,
ut in pedestrem orationem insererentur versus poetarum. Cuius
moris antiquissimus testis est Plato. Propter hune ipsum enim
morem Plato aggreditur sophistas'et eos, qui hac in re preme·
bant sophistarum vestigia. Sophilst‘ae enim, cum id maxime stu-
derent, ut populi aures mentesque captarent, talia subsidia
usurpabant, quibus id quam facillime assequi possent. y

Ac totius scientiae subsidia illius aetatis eis praesto erant,
eruditissimi erant illius aetatis homines summaque fruebantur
auctoritate apud aequales. Ex his autem subsidiis unum erat id,
ut poetas tractarent eorumque versus saepissime in suum usum
adhiberent. Quanti poetarum interpretationem aestimarint, optime
cognoscitur ex Protagora dial. 3392 et Hipp. min. 363b0.

Quae ratio ut ipsis valde expedita erat, ita plurimis au-
dientium et legentium placebat, 'qui quidem novissent poetas,
quos illi citabant, atque onmia, quae illis demonstranda erant, ·
his poetarum exemplis insertis maiorem speciem praebebant
veritatis. Plerumque enim sufficiebat eis species illa veritatis,
saepe satis habebant, si *restitui quandam efficiebant, quam ut
facilius assequerentur, formosa et ornatissima oratione utebantur.
Vera autem scientia ae rerum cognitio multum saepe aberat,

ut ab eis appeteretur, immo, ut erant sceptici, omnem negabant
cognitionem.

